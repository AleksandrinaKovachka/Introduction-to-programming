# Седмица 12 - Рекурсия

Рекурсия:
=
Една функция е рекурсивна, когато в тялото си извиква сама себе си - така наречената пряка рекурсия.

Възможна е и непряка (косвена или взаимна) рекурсия, при която една функция извиква друга функция, а тази друга функция на свой ред извиква първата. Използва се сравнително по-рядко. Възможна е взаимна рекурсия и между повече от две функции.

Етапи на изграждане на рекурсивно решение:
=
- параметризация - определят се параметрите свързани с решението
- редукция - намира се рекурсивната връзка между параметрите на дадена задача и тези на подзадача от същия вид, приличаща на изходната(рекурсивната дефиниция)
- условие за край(дъно на рекурсията) - определя се подзадача, чието решение е нерекурсивно и води до завършване на алгоритъма. Обекновено се използват гранични елементи - първи и последен

Механизъм на действие:
=
Обръщението към рекурсивната функция предизвиква създаване на последователни копия на тази функция в оперативната памет. Всяко копие е място в ОП, наречено стекова рамка. Отварянето на нови стекови рамки и изпълнението на рекурсивното обръщение продължава, докато се достигне гранично условие. Изпълнението на кода в така създадените стекови рамки не е приключило. Граничното условие предизвиква възвратен процес на последователно връщане във вече създадените стекови рамки. Връщането е в опаратора след рекурсивното обръщение. За всяка стекова рамка се изпълняват операторите до края на функцията и рамката се затваря.

