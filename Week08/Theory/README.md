# Седмица 8 - Функции

**Функциите** са “градивните елементи” на езика C/C++. Този стил прави програмите, написани на C/C++ по-лесни за разбиране, тестване, разширяване и поддръжка. Много често, когато една програма трябва да изпълнява задача, състояща се от много подзадачи, използването на функция за реализация на всяка една от подзадачите се явява естествен подход за конструиране на програмата.

Деклариране и дефиниране на функция:
=

Прототипът на функцията декларира функцията преди тя да се използва и преди нейната дефиниция. Компилаторът има нужда от прототипа за да може да се извърши правилно обръщение към функцията. Чрез прототипите функциите са “видими” в цялата програма.

Общият вид на прототип (деклариране) на функция е:
=

**[тип_на_резултата] име([списък_с_параметри]);**

***Единствената функция, която не се нуждае от прототип е функцията main().***

Дефиницията на функция:
=

Състои се от две части: заглавна част и тяло на функцията. От елементите в заглавната част на функцията само името (следвано от скоби) е задължително. Тялото на всяка функция е заградено във фигурни скоби {}.

“Тип_на_резултата”:
=

Определя типа на данните, връщани от функцията. Ако функцията не връща стойност, то типът на резултата е void и в този случай може да не се използва оператора return за връщане на стойност към извикващата функция.

За връщане на стойност от извиканата функция, обратно - в извикващата функция, се използва оператора return във вида:

***return [израз];***
  
В тялото на една функция може да има няколко оператора return, за завършване по различен начин (да връща различни стойности) в зависимост от определени условия по време на нейното изпълнение.
